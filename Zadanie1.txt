Úlohy: Úloha 1 - Úloha 1

Úlohou je pre daný neorientovaný neohodnotený graf bez slučiek a násobných hrán zistiť dĺžku najkratšej kružnice, ktorú tento graf obsahuje. (Tento invariant sa nazýva obvod grafu.)

Kružnica v grafe je postupnosť vrcholov v0, v1, ..., vk taká, že medzi vrcholmi vi a vi+1 je hrana pre každé i z množiny {0, 1, ..., k} (vk+1 = v0); jej dĺžka je počet jej vrcholov. Ak graf žiadnu kružnicu neobsahuje, na výstup treba vypísať -1.

Váš program by mal čítať dáta zo štandardného vstupu a písať výsledky na štandardný výstup.

Program by mal skončiť do 5 sekúnd aj pre grafy s desiatkami tisíc hrán.
Formát vstupu

Na vstupe je v prvom riadku nezáporné celé číslo k udávajúce počet grafov na vstupe. Nasleduje k grafov; pred každým grafom je jeden prázdny riadok. Graf začína riadkom, v ktorom je počet jeho vrcholov, a potom nasleduje pre každý vrchol jeden riadok: prvé číslo v riadku je počet susedov daného vrchola a za ním nasledujú čísla týchto susedov; čísla v riadku sú oddelené medzerami. Vrcholy grafu sú číslované celými číslami od 1 nahor.

Príklad vstupu:

4

5
0
0
0
1 5
1 4

3
2 2 3
2 1 3
2 1 2

4
2 2 4
2 1 3
2 2 4
2 1 3

8
3 2 7 8
2 1 3
2 2 4
2 3 5
2 4 6
3 5 7 8
2 1 6
2 1 6

Formát výstupu

Pre každý graf na vstupe jediný riadok s jediným číslom, ktoré udáva dĺžku najkratšej kružnice.

Príklad výstupu (zodpovedá vstupu vyššie):

-1
3
4
4
          
